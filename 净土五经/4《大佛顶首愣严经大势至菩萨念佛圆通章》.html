<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8">
<title>大佛顶首愣严经大势至菩萨念佛圆通章</title>
<meta name="author" content="[唐] 般剌密帝" />
<meta name="publisher" content="范洪滔" />
<meta name="pubdate" content="2016-10-10" />
<meta name="tags" content="佛经" />
<link rel="stylesheet" type="text/css" href="../style.css" />
</head>
<body>
<h1 class="bookTitle">大佛顶首愣严经<br>大势至菩萨念佛圆通章</h1>
<p class="author">唐 天竺沙门 般剌密帝 译</p>

<p>大势至法王子，与其同伦五十二菩萨，即从座起，顶礼佛足，而白佛言：“我忆往昔，恒河沙劫，有佛出世，名无量光。十二如来，相继一劫。其最后佛，名超日月光。彼佛教我念佛三昧。譬如有人，一专为忆，一人专忘，如是二人，若逢不逢，或见非见。二人相忆，二忆念深，如是乃至从生至生，同于形影，不相乖异。十方如来，怜念众生，如母忆子。若子逃逝，虽忆何为？子若忆母，如母忆时，母子历生，不相违远。若众生心，忆佛念佛，现前当来，必定见佛，去佛不远。不假方便，自得心开。如染香人，身有香气，此则名曰香光庄严。我本因地，以念佛心，入无生忍。今于此界，摄念佛人，归于净土。佛问圆通，我无选择。都摄六根，净念相继，得三摩地，斯为第一。”</p>

<p class="end-line" ignore="true">大佛顶首愣严经大势至菩萨念佛圆通章</p>
</body>
</html>
